# -*- mode: mandoku-view; -*-
#+TITLE: 東林列傳
#+DATE: 2015-08-24 22:36:13.203429
#+PROPERTY: ID KR2g0048
#+PROPERTY: BASEEDITION WYG    
#+PROPERTY: JUAN 卷二十二 
<pb:KR2g0048_WYG_022-1a>¶
欽定四庫全書¶
　東林列傳卷二十二¶
　　　　　　　　　　　　江隂　陳鼎　撰¶
　明¶
　　丁元薦傳¶
丁元薦字長孺號慎所浙江長興人萬厯丙戍進士質¶
剛骨勁見大識超厯挫抑甘厄窮百折而終不餒其浩¶
然之氣初官中翰矢口而陳當世之弊時以為賈誼之¶
<pb:KR2g0048_WYG_022-1b>¶
疏與世遂不相臭味一斥而歸沉寂田間者數年再起¶
儀部復矢口而陳當世之弊時以為汲黯之戇與世益¶
枘鑿而不相投於是鎩其翅絶其轡至欲剚以大盗之¶
刄一决目中之刺竟中他事削籍歸甲子元晨賢令被¶
弑一邑震惴若將隕墜元薦奮不自計流言矢集屹無¶
所避擒盗寧民一邑得安平時究心理學其加功也深¶
其用心也密凡東林諸君子無不就正而於顧憲成則¶
師事之憲成嘗答書云承示新功甚善周子揭主静是¶
<pb:KR2g0048_WYG_022-2a>¶
得手事程子見人静坐便歎其善學是入手事李延平¶
教人静坐看喜怒哀樂未發時氣象又就中㸃出一活¶
機此大儒留下海上單方也他日又云得手書不勝欣¶
慰足下用心如此何患不日進也寡欲二字極妙周元¶
公首闡聖學亦只此二字是一了百了工夫更不須此¶
疑願與足下共勉之亦只密切做去不須悔前慮後反¶
成憧憧令心體上多一事也嘗過無錫赴東林會講他¶
日憲成致書曰東林之會風色蒸蒸座上發貧賤富貴¶
<pb:KR2g0048_WYG_022-2b>¶
一則尤令聴者竦起足下之功於是乎大矣年七十卒¶
天啟中以其為憲成門人也禁錮之崇禎朝乃復¶
外史氏曰當明末時習俗仳&KR0867;茍有良心者卒不能合¶
况先生乎故一出再出而終見惡於時流此其入山惟¶
恐不深而甘老於田間也¶
　　汪康謠傳¶
汪康謡字淡衷號鶴嶼休寧人精研理學以紫陽朱子¶
為宗弱冠舉於鄉萬厯癸丑成進士授諸暨令摘奸翦¶
<pb:KR2g0048_WYG_022-3a>¶
暴不避權貴擢户部司庾臨清以練兵備白蓮賊有功¶
陞郎中出守漳州莅任日瞿然起曰是紫陽舊治也吾¶
産於其鄉仕同其地豈別問治譜哉一考故憲申之為¶
自約者八約屬者三又有八禁五不擬著為令皆以實¶
心行實政州大治尋舉卓異第一推漳南叅藩適魏崔¶
肆熖崔為同門友嘗授意招致乃峻詞拒絶守漳三載¶
迄不通一字崔銜之廵撫周起元坐贓數萬下漳州籍¶
没士民洶洶泣訴康謡亦泣曰吾不惜此一官以䕶孤¶
<pb:KR2g0048_WYG_022-3b>¶
忠寝其事不累漳一人益忤崔意推陞疏上逆璫矯㫖¶
削奪去後漳民思其徳奉祀朱文公右額曰新安兩夫¶
子祠崇禎改元起福寧兵憲時紅夷不靖賊氛羣起乃¶
廣什伍集亭障嚴接濟嘗以元旦馳師寇不及備斬馘¶
無算㓂平以疾告歸日講學於天泉還古書院精治尚¶
書體朱子大意為之註有尚書刪補一編行於世學者¶
稱鶴嶼先生¶
外史氏曰先生守漳及備兵福寧政事功績厯厯在人¶
<pb:KR2g0048_WYG_022-4a>¶
耳目惜乎終於泉石而不復再出噫先生亦知時事之¶
不可為矣¶
　　林宰傳¶
林宰字徳衡福建漳浦人萬厯辛丑進士授無錫縣令¶
莅任後適東林方興講學遂捐復講堂其後重建道南¶
祠成又為之記其畧曰宰維呉地自讓王篳路而來李¶
子歌風言游禮樂斌斌號文學之國矣中更六朝五季¶
剥蝕於談麈榛蕪於戎馬非先生正學南來五百年墜¶
<pb:KR2g0048_WYG_022-4b>¶
緒何以昭兹來許顧或謂南宋道學空談無用宰按先¶
生䇿燕雲之師則云宜退守汴京不可虚内示外金人¶
内㓂則云宜堅壁清野潛遣援兵追襲至於三鎮不可¶
棄和議不可從責金人敗盟問肅王使必復而後己種¶
種碩畫皆熟諳情形事變深於兵家者之言此真有用¶
道學豈與争機鋒而𣺌功實者埒也或又以其辟應蔡¶
京為疑不知先生鴻才鉅識行權濟時正善學二程而¶
融之使其志得行於靖康建炎間則金人可無南窺二¶
<pb:KR2g0048_WYG_022-5a>¶
帝可無北狩一祖六宗之業可無偏安江左奈之何阨¶
於權奸不究其用以殉此諸君子所謂扼腕太息而欲¶
宰之論其世也歟自東林復振後每月主會遇當道憲¶
長四方賢哲一軌於禮其有心衛道如此至先後試士¶
㧞馬世竒華允誠為第一人稱冰鑑云其加意人文又¶
如此凡民間有事剖斷如流按律得情吏胥不得上下¶
手去任後民思之曰安所得林青天哉其得民心又如¶
此官歴部曹至南京兵部侍郎卒學者稱平華先生後¶
<pb:KR2g0048_WYG_022-5b>¶
逆璫毁書院見宰碑記遂入東林榜中削奪崇禎改元¶
乃復¶
外史氏曰先生作令梁溪政治和平青天之謡婦人女¶
子至今猶能道之其所取士皆一時節義文章之流嗟¶
乎今安得所謂林青天者出而為宰一振東林耶¶
　　賀時泰傳¶
賀時泰字叔交湖廣江夏人平時寡交遊惟與同里郭¶
文毅大冶尹蕭槐胡對&KR0340;砥礪文行既諸公次第貴顯¶
<pb:KR2g0048_WYG_022-6a>¶
時泰淹蹇貧益甚諸公或相向為慰藉時泰&KR0421;然嘗遇¶
嵗除不能具一杯羮以一母雞豆二升易米七升五合¶
支度嵗三日糧賦詩自勵曰清苦丈夫志風霜善自持¶
陽和非不愛義命貴安之是時長子逢聖尚幼風度端¶
凝屹如荘士時泰目顧而心許之自是益樂飢課子迄¶
逢聖貴即大書於堂云當年雞豆未忘念此日兒孫勿¶
妄思以故逢聖自釋褐金華敭歴揆府及於受命成仁¶
三十餘年如一日壹惟奉其家教鄉黨比於郭有道邵¶
<pb:KR2g0048_WYG_022-6b>¶
安樂一日見高攀龍依庸堂扁柎取道不逺人之義乃¶
作人模様一書自人之大體小體以及同體異體約數¶
十條允堪傚法又著思聰録一卷其人模様書云士人¶
所守若未能定先從鄉黨中尋一個真節婦人做様子¶
便不難了嘗與山右河汾人辛全字復元者為學問友¶
手書商學交最善別著三世事小録及女箴二十四則¶
皆有禆名教有關世道之言學者稱陽亨先生又稱人¶
模様先生云¶
<pb:KR2g0048_WYG_022-7a>¶
外史氏曰先生一雞一豆猶顔子之一簞一瓢也樂飢¶
課子不以貧累及子貴而志不少易非得道之深者烏¶
能至此哉¶
　　史孟麟傳¶
史孟麟字際明宜興人九嵗能屬文長益砥志於理學¶
萬厯癸未成進士由庶常授工科給事知無不言丙戍¶
皇三子生有詔封母鄭皇貴妃草疏論其不可草具偶¶
示同鄉姜士昌乃袖而歸署其名以上一時羣臣連起¶
<pb:KR2g0048_WYG_022-7b>¶
諍之章凡數十上俱被譴謫而鄭亦止稱貴妃論者稱¶
士昌翼儲首功而不知疏實出孟麟也癸巳有㫖三王¶
並封内閣王錫爵擬諭以進乃同水部郎岳元聲率省¶
部諸僚大聲疾呼沸於邸沸於朝疏既數十上孟麟更¶
綜集羣篇櫽括體要為條議答問奏之大指謂中宫無¶
待嫡之條元子無封王之例又曰有嫡立嫡不聞無嫡¶
而待嫡無嫡立長不聞有長而虚長其詞委折詳覈俾¶
難者無復置辯由是並封議寝震位旋定而錫爵銜之¶
<pb:KR2g0048_WYG_022-8a>¶
會孟麟有疏劾中貴遂擬㫖予杖孟麟乃易囚服趨朝¶
待命上知其忠有密諭閣臣終不譴言官以快近習㫖¶
竟留中既而疏救選郎趙南星與朝議忤遂相繼稱疾¶
歸時孟麟與南星尚未識面後並出山始交善尋掌吏¶
垣並佐察典所排擊多强貴南星因奉㫖褫削孟麟復¶
疏救亦免歸外艱闋晉太常少卿再丁内艱服闋不補¶
乆之特起太常少卿提督四譯館初御史劉光復嘗指¶
斥東林又抨所交淮撫李三才及乙夘梃擊變作光復¶
<pb:KR2g0048_WYG_022-8b>¶
廷諍下獄上怒叵測孟麟方奉差在途見邸報奮然抗¶
疏請立皇太孫赦光復疏入被㫖切責謫降運判光復¶
得减死惟伸公是不計昔嫌人尤以為難前後林居三¶
十年偕同志研求濂雒宗㫖既捐其世業就邑中創明¶
道書院復游錫山師事顧憲成友事高攀龍質疑問¶
難要諸至當為學本不雜禪至篝燈丙夜危坐澄懐人¶
有疑為禪者尤喜奨誘後進出其門者多為聞人病中¶
矻矻著書聞國是紛紜深切牛李朔蜀之憂後竟如其¶
<pb:KR2g0048_WYG_022-9a>¶
言天啟初補大理丞晉太僕卿未赴卒贈禮部右侍郎¶
賜祭𦵏後以東林追奪崇禎立乃復學者稱玉池先生¶
著有明道附言亦為堂集併奏疏行於世¶
外史氏曰予讀先生文慨然想見其為人及考其懿行¶
乃知為一代賢者不徒文字而已也先生殁後奸黨喬¶
應甲誣為東林䕶法而削其籍應甲攻東林疏凡三十¶
上極言諸賢之惡以是清流盡削奪然千百世下是非¶
昭然究何益哉¶
<pb:KR2g0048_WYG_022-9b>¶
　　葉茂才傳¶
葉茂才字參之無錫人性至孝痛母先逝事父逾謹萬¶
厯己丑成進士授刑部主事三月旋告改南迎養遂得¶
南工部𣙜稅蕪關念商重困以寛恤為主去關五十里¶
有雙港徃譏防漏税風濤不測易為商厲立命弛其禁¶
差竣改吏部郎中請告歸起禮部郎中歴遷太僕少卿¶
時御史湯世濟疏斥諸建言者為邪黨乃上疏争之畧¶
曰當日發奸摘伏論列沈一貫湯賔尹諸人者謂之邪¶
<pb:KR2g0048_WYG_022-10a>¶
黨則曲庇私人壊祖宗二百餘年計典明通關節壊二¶
百年大典者反為正人君子乎變亂是非將貽國家無¶
窮之禍不報諸黨世濟者羣起攻之又嘗激於年例考¶
選不公上書鄭太宰云年例兩衙門之劣處也考選尤¶
言路一大關鍵也去取間風聲所係令處一真品則真¶
者畢懼選一偽品則偽者畢進尚何以年例考選為又¶
嘗致書高攀龍辯當年四案正論危言扶植千秋名義¶
最大尋告歸後改太常少卿不赴擢工部右侍郎以祖¶
<pb:KR2g0048_WYG_022-10b>¶
父母未邀封贈一出甫三月見權璫當道國事日非遂¶
請致仕逆璫惡之屢欲加害未能也通籍四十年什九¶
在告家貧布衣蔬食出則徒歩所居老屋數椽薄田兩¶
頃不殊寒畯仰承父志去官而家去城而郷青鞋布襪¶
以奉杖履撫胞弟茂徳極其鞠養居恒論學以洛閩為¶
正宗以守身為切務所交惟東林諸君子皆白首不渝¶
終嵗扄戶不出嘗有詩云渉世幸逃三見黜歸田喜遂¶
一閒身其自寫至矣方魏忠賢亂政熹宗未有嗣長洲¶
<pb:KR2g0048_WYG_022-11a>¶
姚希孟赴京師茂才告之曰君行矣好語諸公宜思其¶
大者請信邸出閣講學此今日本計也其愛君憂國之¶
心如此崇禎初方起召用己卒矣年七十二著有見聞¶
録旁囂録八貞女傳興至吟等編行世學者稱閒適先¶
生¶
外史氏曰先生介然特立衣冠不正望望而去如伯夷¶
然平易近人勸掖流俗下至乞兒皆可相親如栁下恵¶
半世曹郎在在盡職敭歴風波不罹黨禍如申屠蟠柝¶
<pb:KR2g0048_WYG_022-11b>¶
理論事一字必嚴不好為渾語以居寛大之名如程伊¶
川云¶
　　許世卿傳¶
許世卿字伯勲無錫人家貧有志操天性孝謹父早亡¶
事大父有禮歩趨無尺寸軼事母至孝為諸生有聲受¶
知郡邑絶不干以私萬厯乙酉舉於郷淡然自若服食¶
居室不稍變其初丙戍從公車還為幽居十戒出入恒¶
指而自問曰若得無食言否或以私嘗之輒指其壁謂¶
<pb:KR2g0048_WYG_022-12a>¶
曰此吾之息壤也可奈何所居敝巷閉門不啟守令下¶
車一謁後不得再覩其面郡守歐陽東&KR0235;延請修郡志¶
以東&KR0235;端人也一出應之平生交遊絶少見小人如目¶
中刺嘗曰和風未學由由恵清節寧希望望&KR0421;每自東¶
林講學歸敕其子曰人何可不學但口不説欺心話身¶
不做欺心事出無慚朋友入無慚妻子睡無慚夢&KR0304;乃¶
為學矣五上公車不第庚子冬行至桃源河冰堅遂返¶
謝去𫝊金自號早白老人矢終焉之志嘗於隙地手藝¶
<pb:KR2g0048_WYG_022-12b>¶
菜甲曰不如是何能無求於人清苦自甘晚而益窘客¶
有持槖金謂曰此物易公片楮耳乃直視曰當謁客竟¶
出門去不顧有親黨坐法者來告急世卿適鬻一婢代¶
為輸罰鍰終不為緩頰其刻勵如此疾革囑其子曰吾¶
有某逋未償某施未報某家人賚未給某故人子典田¶
所入已當其直亟取券還之翛然而&KR0578;時年五十未仕¶
而卒著有中解編太𤣥𤣥言露頴編諸集而特好為詩¶
一切欣惋悲愉之感悉發乎詩詩成抱膝長哦輒復歡¶
<pb:KR2g0048_WYG_022-13a>¶
然自得學者稱為静叅先生¶
外史氏曰今之所謂孝廉者文詞而已何嘗知所謂孝¶
所謂廉也先生之舉孝廉可謂不負其名矣至於易簀¶
時語非真道學不能也嗚呼¶
　　呉桂森傳¶
呉桂森字叔美無錫人幼有至性父喪哀毁如成人長¶
從顧憲成高攀龍講學萬厯四十四年以序貢應廷試¶
後遂絶意仕進急歸過毘陵學易於錢一本每玩一卦¶
<pb:KR2g0048_WYG_022-13b>¶
輙進而請正盡發其扄歸時一本目送曰吾易在梁溪¶
矣爰就管見象抄廣其意作像象述天啟初高攀龍出¶
山延主東林慨然任之己而攀龍予告見東林四座弦¶
歌心竊自喜尋璫難作攀龍死止水桂森哭之慟竭貲¶
以佐費官旂時書院已毁乃約同志鄒期楨期相兩兄¶
弟就業道南祠已而相朂曰平陂徃復天地之常吾輩¶
但當為所能為以待天之自定乃集真儒一脈叙道學¶
淵源而以關中馮從吾為道脈之合焉璫敗有表章書¶
<pb:KR2g0048_WYG_022-14a>¶
院之㫖亟謀興復建麗澤堂又搆小齋名來復講易其¶
中羣儒翕集其説易也謂乾坤成列而易行乎其中坎¶
乾來主坤也人心之誠也震誠之動艮誠得主也離坤¶
順從乾也人心之明也㢲以入之兑以説之自誠明自¶
明誠非誠與明乾坤或幾乎息矣又嘗正王守仁無善¶
無惡四語曰有善無惡性之體有善有惡意之動知善¶
知惡是格物知善無惡是致知聞者以為名言晚年倣¶
義門鄭氏家會及五經會聯屬宗人子弟以為常其自¶
<pb:KR2g0048_WYG_022-14b>¶
署曰東林素衣所著像象述外有金針易説談易隨問¶
真儒一脈尚書説春秋大全纂禮記訓釋等書行於世¶
外史氏曰余讀先生像象述一書知易之有理有數有¶
象焉今訓詁家但知講理融通而已而不知象數之寓¶
於理中㣲先生易其蓁蕪乎¶
　　張大受傳¶
張大受一名夢時字伯可別字弦所無錫人少頴異隨¶
父大叅澄齋公讀書貴州署為文超軼不羣萬厯癸卯¶
<pb:KR2g0048_WYG_022-15a>¶
舉於鄉屢上公車不第謁選授安吉州知州為治大得¶
民心甲子元旦劇盗葉朗生餘黨殺長興令石有恒將¶
犯安吉夢時率士一戰而㓂大敗四境敉寜民苦解絹¶
請上臺易為官輸民甚便之尋轉常德同知署府篆再¶
署司李賢聲茂著以監偏沅軍有功薦陞山東鹽運司¶
同知寛商恤竈國課無虧及沿海告警竭守禦之䇿民¶
賴以安一時有循良之目將有殊擢竟告歸家居講道¶
東林刻有會講商語蒲榻笑拈二編晚年嗜學益甚日¶
<pb:KR2g0048_WYG_022-15b>¶
讀書寸許雅好書法日揮數幅為樂案頭惟存彭澤香¶
山明道康節數卷以當尚友卒年七十八¶
外史氏曰先生七嵗工對偶九嵗能詩侍塾師坐一書¶
樓手題云上此樓來一動一言務遵聖訓下此樓去一¶
事一念務慊親心其幼時志已不同矣年十五以縣試¶
第一補諸生乆困塲屋入太學四十後始登賢書其後¶
奮志東林得諸賢切磋之益卓然稱有道者焉¶
　　陳仁錫傳¶
<pb:KR2g0048_WYG_022-16a>¶
陳仁錫字明卿號芝臺長洲人年十九舉萬厯丁酉孝¶
廉時文習衰靡慨然以倡明理學為己任究切經術所¶
為文不屑西京以下屢上春官不第天啟壬戌始成進¶
士廷試一甲第三人授翰林院編修丙寅充日講官在¶
經筵多所規正每以進忠直逺奸佞為言時魏忠賢用¶
事方芟夷善類聞仁錫言惡之會忠賢冒軍功累爵上¶
公給鐵劵仁錫當視草辭不可忠賢密使人謂曰屬草¶
則台座不則刀鋸奚擇乎仁錫曰吾腕可斷草不可屬¶
<pb:KR2g0048_WYG_022-16b>¶
數日即有孫文豸以誦歩天歌妖言亂政見捕詞連仁¶
錫及文震孟坐以東林謀主震孟先已降調里居以池¶
陽救得免逮而仁錫遂削籍歸當是時朝士奏對稱上¶
公而不名伏謁呼九千嵗宗社大命懸於絲髮仁錫以¶
一書生抗拒直揭一代綱常還之君父其關於世道人¶
心者不小也崇禎初起原官稍遷中允再補日講出宣¶
詔三韓齎油素記阨塞甚悉為小冊可當聚米也鞕裘¶
之贈一峻謝之又明年庚午署國子監司業所教士以¶
<pb:KR2g0048_WYG_022-17a>¶
誠敬為本是秋充經筵講官所敷陳皆切時務不事訓¶
詁辛未分典禮闈得士為最秋冊封周藩歸時相惡其¶
不附遂訟於朝曰是門户後勁也是東林嫡派也科道¶
何為不逐之遂乞身甲戌三月起南祭酒南雍士子欣¶
然復有南陳之稱南陳謂文定當永樂時統南雍者也¶
亡何疾遂不起卒年五十六贈詹事府詹事諡文荘所¶
著有經濟八編大學衍義續補及賦役漕政水利等輯¶
最大者世法録一書凡本朝之大經大法祖訓之敬天¶
<pb:KR2g0048_WYG_022-17b>¶
勤民以迄禮樂兵刑象緯厯律邊鎮方輿濬河利漕莫¶
不畢具疾作遺命上世法録於天子曰臣之報主盡在¶
是已其所學大畧如此學者稱芝臺先生¶
外史氏曰先生在朝與文姚諸公名節相期道義相砥¶
乃其時欲陷之者一曰東林嫡派再曰東林邪黨不去¶
之不止者何哉君子曰是天也¶
　¶
　東林列傳卷二十二¶
