# -*- mode: mandoku-view; -*-
#+TITLE: 東林列傳
#+DATE: 2015-08-24 22:36:13.144520
#+PROPERTY: ID KR2g0048
#+PROPERTY: BASEEDITION WYG    
#+PROPERTY: JUAN 卷十九 
<pb:KR2g0048_WYG_019-1a>¶
欽定四庫全書¶
　東林列傳卷十九¶
　　　　　　　　　　　　江陰　陳鼎　撰¶
　明¶
　　楊時喬傳¶
楊時喬字宜遷江西上饒人弱冠舉進士授工部主事¶
抽分杭州先是𣙜闗稅者以增入為能取商浮故額時¶
喬相天時豐歉為經度地宜深涸為紀順人情願惡為¶
<pb:KR2g0048_WYG_019-1b>¶
規曲盡其方無幾時課皆足又恐法不經乆乃獻議於¶
朝請稅銀止據日收數盡行起解不得拘泥以前數取¶
盈庶上不病國下不病民朝議韙之遂著為南闗𣙜事¶
書垂永乆陞禮部員外郎遷尙寶司丞以病歸萬厯十¶
四年起南京太僕寺丞轉尚寶司再以病歸二十年補¶
原官歴通政時留都異學繁興故叅政羅汝芳作俑其¶
徒推為聖人建祠祀之時喬抗疏曰佛氏之學其説主¶
戒律輪&KR0158;因果慈悲福田利益粗淺僅惑庸衆自單傳¶
<pb:KR2g0048_WYG_019-2a>¶
直指一入則賢知髙明者信之然猶自為一説不與儒¶
者混為一途自汝芳借孔子言仁孝言人心倡言人心¶
見性成佛髙談𣺌論曰吾學直捷不煩修為曰吾道廣¶
大無所障礙謂傳註為支離謂經書為糟粕謂躬行實¶
踐為腐迂謂人倫物理為幻妄謂紀綱法度為桎梏謂¶
禮義亷耻為虚偽惟一了此心市金可攫處子可摟蕩¶
檢踰閑皆為率性總為無傷反道亂徳取俗傷化此正¶
古人所必闢者而新學小生轉益信從立祠聚衆禍將¶
<pb:KR2g0048_WYG_019-2b>¶
何極乞敇所司拆毁散遣以彰明風教詔從之歴吏部¶
右侍郎三十二年尙書李戴致仕署部事時喬棲止銓¶
署盡絶請托會大察京官閣臣沈一貫移書欲留錢夢¶
臯等其餘黨中璫皆有所庇左都御史温純不從夢臯¶
等取中㫖留用反攻純吏部員外賀燦然忽疏叅純並¶
夢臯等謂吏科共事察典且為臺長温純惜藉非銓臣¶
夾持吏垣力争臺長得行一意得毋盡廢公而行私乎¶
時喬駁之曰臣與純同事一體私則皆私如謂果由於¶
<pb:KR2g0048_WYG_019-3a>¶
純是徇私固私也臣徇純私尤私也徇私為人臣大惡¶
如有之其應斥尤在純上至夾持之說臣實不知所夾¶
持者何事適以重臣同事二心之罪臣始事倉卒未能¶
先幾和調後事因循未能力圖鎮定以致羣倫喧囂事¶
局未竣職掌謂何乞並罷臣以為不恭任事者之戒不¶
報當是時輔臣弄權言路縱肆尙頼時喬力持之不為¶
所撓又請復開行取又立疏壅之法簡汰頑鈍署部事¶
五年號為清平時省垣競進皆自擬正陞閏陞重内輕¶
<pb:KR2g0048_WYG_019-3b>¶
外時喬謂今日越法易後日守格難誓不徇情壞法自¶
某始故陞補必要於例又特疏請用詿誤官范鐫等一¶
百十人遷謫官鄒元標等一百九十人以疾請告不允¶
卒於官篋無寸絲至不能殮四司佽助之以畢大事時¶
喬天性淡泊乆處田畝歴官强半家居至少宰方從事¶
於官猶不攜家蔬食緼袍清苦甚於寒畯造詣剛方不¶
為勢要所奪贈吏部尙書諡端潔歿後天啟間魏逆用¶
事以時喬曾薦元標等乃列黨人榜中追奪贈諡至崇¶
<pb:KR2g0048_WYG_019-4a>¶
禎改元乃復¶
外史氏曰當清流之阨於奸輔舉朝一空矣非先生為¶
之置辯朝廷其孰知之哉讀其薦剡曰門户之見彼奸¶
佞借之以傾正人耳在朝廷不可以門户而不辨其賢¶
不肖也夫講學諸臣所以明倫紀也非所以樹黨而害¶
朝政也縱曰樹黨亦君子之黨矣必無害於國家也烏¶
可不明辨而槩以黨人目之乎其言愷切如此而沈一¶
貫欲害同輔立黨以攻一時賢者斥逐殆盡繼之者遂¶
<pb:KR2g0048_WYG_019-4b>¶
承其衣鉢大咥諸賢乃有講學之攻而清流受禍矣惜¶
乎先生年不副徳卒使諸賢淪落無盡殆有天意存焉¶
　　鄒維璉傳¶
鄒維璉字徳輝江西新昌人萬厯三十五年進士初授¶
延平推官孤介有大節一刺不通巡撫袁一驥嘗以私¶
怨羅織下屬維璉多所匡救不肯枉法獻諛監司又欲¶
為一驥立生祠維璉立阻之以是得抗倨聲乆不調凡¶
八年始行取至京師不赴權貴人或招之維璉曰寧失¶
<pb:KR2g0048_WYG_019-5a>¶
臺省不可失吾節也待命闕下又二年始除南京職方¶
主事值遼事急條上時政格不行已進員外郎以憂去¶
天啟三年起補職方郎中即上疏請去債帥之弊言邊¶
帥結納津要皆乞貸於素封之家而責償於卒伍壞武¶
備而裂封疆病實在此臣謂中外薦典寜簡無濫寧崇¶
實效無採虚譽則舉刺公而將帥不敢營薦居間絶而¶
將帥不能求遷庶不至剝軍以償債則軍法可行虚冒¶
可杜僥倖去而真才勸疆塲其有起色乎疏入報可時¶
<pb:KR2g0048_WYG_019-5b>¶
有宋明時者自言能役神兵討賊刑部主事譚謙益薦¶
之於朝將大用維璉復抗疏言將帥必求得人左道不¶
可破賊乞敕當事諸臣鑒古酌今毋惑神說以貽天下¶
後世笑吏部尙書趙南星見其疏深嘉之南星素知維¶
璉清方有為及為冡宰欲大飭銓政請於朝得就近調¶
補司官上許之於是南星移維璉於稽勲司踰月復改¶
考功故事銓司無一省兩人者時南昌吳羽文已為考¶
功主事人多以非例責維璉謂當引去而給事傅櫆已¶
<pb:KR2g0048_WYG_019-6a>¶
潛通魏忠賢故因事羅織東林首欲攻維璉以撼南星¶
又日迫羽文使行羽文遂杜門求去不許維璉亦求去¶
南星恚上言司官不為用請㫖詰責以尊朝廷維璉乃¶
入視事會左副都御史楊漣劾忠賢二十四大罪魏大¶
中繼之諸臺省部寺彈章叠上忠賢初亦窘甚傅櫆陽¶
上疏自明不附忠賢而實隂搆忠賢趣成汪文言之獄¶
忠賢以有外助遂矯㫖責漣沽直罰魏大中俸並責諸¶
臣凟擾廷臣駭然咸惴惴危懼維璉乃上疏曰臣觀今¶
<pb:KR2g0048_WYG_019-6b>¶
日天下亦脊脊多事矣全恃君側肅清朝政修明庶可¶
支將傾之厦奈何有厰監魏忠賢積惡内廷又增腹心¶
一大患也忠賢罪狀罄竹莫書憲臣楊漣首發其惡讀¶
者感憤至於泣下臣謂討賊之典當不踰日乃皇上䕶¶
庇忠賢惟恐傷之且有督過楊漣沽直之㫖皇上豈真¶
是非舛誤而輕祖宗天下於一擲乎夫從古大惡大奸¶
每借小忠小信以獻媚及其罪惡既盈&KR0228;禍立見歴觀¶
往代明驗昭然今忠賢罪狀已彰即不請死於皇上之¶
<pb:KR2g0048_WYG_019-7a>¶
前亦宜亟辭厰務移住閒宅以示天下悔過之意或可¶
保其天年不當再聽奸人布置挺而走險以求必勝不¶
然天怒人怨皇上即不肯割忠賢天下倘有代為割棄¶
者忠賢萬死不足惜其如國事何哉臣願皇上煥發優¶
詔奬勵直臣下忠賢法司定罪或赦而不誅亦令謝事¶
庶人言可息宗社可保矣疏入忠賢復矯㫖切責維璉¶
既非言官亦來瀆擾維璉知勢不可為乃告病張訥遂¶
希忠賢㫖疏劾維璉削奪為民㝷下獄謫戍貴州崇禎¶
<pb:KR2g0048_WYG_019-7b>¶
初忠賢敗起南太僕少卿五年由僉都御史巡撫福建¶
維璉至閩疆察吏安民禦倭弭盗竭力匡救時艱至廢¶
寢食然與政府不合謂其黨東林也明年值紅夷之亂¶
攻閩之霜山維璉檄鄭芝龍急擊之芝龍以粤㓂未靖¶
自引兵至福寧與戰後期不至而紅夷復操大艘突入¶
中左焚我戰艦官軍多死傷者維璉乃還福州趣發餉¶
給漳泉募戰士犒有功授諸將方畧以陸兵截嶺道布¶
水兵阻諸港乘小舟出奇擊賊諸將皆奮芝龍自福寧¶
<pb:KR2g0048_WYG_019-8a>¶
來亦誓死戰斬獲無算賊遂棄中左入大洋維璉因上¶
疏劾芝龍縱夷之罪芝龍方有内援上先入其言下部¶
議維璉罪亡何賊復犯石灣海澄同安諸處維璉皆擊¶
走之先後捷上復自劾不能平賊為芝龍所誤而吏議¶
已下竟奪維璉官是時維璉方大集舟師自漳州調發¶
諸軍至銅山與賊遇苦戰凡八晝夜大敗之生擒酋長¶
數十人焚其舟艦器械畧盡捷聞上命止論將士功維¶
璉破賊班師還福州始知罷官因上疏自明不報遂解¶
<pb:KR2g0048_WYG_019-8b>¶
組歸乆之卒維璉撫閩三年山𠞰海戰頗有成算大有¶
功於閩乃為政府以門户讒抑中外惜之¶
外史氏曰厯泰啟禎之間廷臣所稱東林君子者知有¶
君臣大義同道一心而已安有所謂門户之見者哉迨¶
小人挾邪說以攻造門户之名加之不欲使其吐氣究¶
其禍之始者江陵先兆其萌蘖而後則沈一貫之忮沈¶
鯉命其私人康丕揚錢夢臯等立幟以攻其後朱賡王¶
錫爵沈㴶温體仁周延儒陳演輩皆奉其衣鉢而直至¶
<pb:KR2g0048_WYG_019-9a>¶
國亡徳輝先生在廷侃侃為公家也孰知奸人遂以門¶
戸讒之俾明主竟惛然莫宗亦以為門户不可不破也¶
於是斥逐之放流之而不容清流一日安於其位卒致¶
㓂滿天下廊廟無人覆其宗社而止焉噫小人之心何¶
心哉¶
　　孫瑋傳¶
孫瑋字以貞陜西渭南人登萬厯五年進士由行人考¶
選給事中以母病不候㫖竟歸降桃源縣主簿累遷至¶
<pb:KR2g0048_WYG_019-9b>¶
保定巡撫嚴法令剔蠧弊節浮費廣儲蓄摧强扶弱民¶
賴以安時滹沱水溢從𨽻勸瑋乘船以避瑋不可擇署¶
中稍髙處居之曰水至此惟有死耳水僅及牀足而止¶
衆服其持重遷兵部侍郎轉户部總督倉塲陞兵部尙¶
書管左都御史事瑋清亷不受餽遺督倉管察皆有聲¶
譽又性忠純敢直言極諫會星變因上疏其略曰陛下¶
有綏惠之仁而奉行者無愛民之實政陛下有綜核之¶
智而任事者無體國之實心如吏治清矣而闒茸庸流¶
<pb:KR2g0048_WYG_019-10a>¶
齷齪小輩未盡汰也財用節矣而冗食積蠧冒賞積奸¶
未盡革也苞苴風息而營謀干進者尙多驛𫝊費省而¶
尅剝取媚者猶衆北邊稱貢矣而邊民之困於饑寒者¶
無投石超距之歡廣㓂稱平矣而生靈之斃於干戈者¶
有玉石俱焚之&KR0228;蠲租之詔屢下而以掊克為能者竭¶
澤而漁欽恤之命屢頒而以摶擊為事者向隅而泣諸¶
若此𩔖上干天和惟陛下猛力囘心朝乾夕惕仍敕諭¶
各衙門崇尙本實洗滌舊染大臣懷翼翼小心之忠小¶
<pb:KR2g0048_WYG_019-10b>¶
臣持蹇蹇匪躬之節所謂應天以實不以文者在此疏¶
入報聞會應天巡按荆養喬與督學御史熊廷弼相訐¶
朝議欲獨罷養喬瑋按法兩斥之楚人之論紛起累疏¶
乞歸至二十四疏温㫖慰留是年七月出城待命十月¶
乃允歸天啟元年起南京吏部尙書明年改北刑部未¶
任再陞北吏部尙書仍掌左都御史事時朝政漸亂閹¶
寺擅權屢以母老乞歸不允㝷卒於官方瑋未卒之前¶
一日效古人尸諫遺疏上陳謂今天災迭見民不聊生¶
<pb:KR2g0048_WYG_019-11a>¶
内而城社可憂外而牖户未固法紀凌遲人心瓦解陛¶
下欲圖治平莫如固結人心欲固結人心莫如汲用善¶
𩔖如輔臣劉一燝憲臣鄒元標尚書周嘉謨王紀孫慎¶
行盛以𢎞鍾羽正侍郎曹于汴詞臣文震孟科臣侯震¶
暘臺臣江秉謙寺臣滿朝薦部臣徐大相等並老成丰¶
度蹇諤英姿而匏落林泉跧伏草野陛下若聽臣言漸¶
次簡擢必能任昭徳塞違之責效拾遺補闕之長振飭¶
紀綱提醒聾瞶以為陛下收拾人心尤望陛下寡欲以¶
<pb:KR2g0048_WYG_019-11b>¶
保聖躬勤學以進主徳優容以廣言路明斷以攬大權¶
天意可囘民志可定疏入上竟不報贈太保未幾魏忠¶
賢用事斥為東林黨人矯㫖削奪為民瑋聲色貨利一¶
無所嗜當官守法務在鋤抑强梗不為瑣屑科條居常¶
恂訥寡言及當大謀議衆相視莫敢發獨守經據古片¶
言取決而於取予去就尤嚴兩辭冡宰堅請投閒以名¶
分定儲皇之位蓋老成正直君子也崇禎初復原官諡¶
莊毅¶
<pb:KR2g0048_WYG_019-12a>¶
外史氏曰余稽漢制御史大夫與丞相位埒也其可屈¶
指者周昌之强項貢禹之清直薛廣徳之敢言尙矣先¶
生不必盡有之而持躬束行從容養重進而議於朝廷¶
退而議於草野者又何多遜也跡其尸諫一疏勤勤懇¶
懇嗚呼古大臣所謂以人事君者先生其庶幾乎¶
　　李繼貞傳¶
李繼貞字徵尹太倉人萬厯癸丑進士授大名府推官¶
舉卓異陞工部主事調兵部副山東典試發策以漢唐¶
<pb:KR2g0048_WYG_019-12b>¶
閽寺為問時魏璫焰方熾指謗訕調官尋革職崇禎元¶
年起補武選司改職方嚴法紀絶賕賂債帥不得通饋¶
遺有營刺者抑之造御覽冊先戰功次列督撫薦因召¶
對具言武臣難知狀又言邊事弊在有查㸃無訓練上¶
顧曰惟爾稍有執對曰臣無寸長惟苞苴情面自分斷¶
絶上善之四年延綏大饑繼貞上疏請賑曰皇上以數¶
十萬金錢而活數十萬生靈福澤莫大焉活數十萬生¶
靈而農桑復業所獲賦稅不止數十萬金錢也利益莫¶
<pb:KR2g0048_WYG_019-13a>¶
大焉彼地斗米銀四錢發銀不如發粟之有濟宜先發¶
四五萬金用董摶霄人運之法就近糴粟輸至軍前更¶
敕直省援納事例及贖鍰俱輸粟入邊酌量脚價低昂¶
其直使輸者稍有饒益則輸必多可以撫饑可以賞功¶
而依賊之民必散賊不就降必就縛耳會延撫洪承疇¶
秦帥杜文煥請撤王承恩還鎮繼貞疏覆不獨王承恩¶
宜還鎮延綏即楊騏亦當還鎮固原不獨二將宜還鎮¶
其部下兵亦宜隨之西還使之殺賊賊平乃許歸秦中¶
<pb:KR2g0048_WYG_019-13b>¶
撫鎮既得西來兵將之助勇氣自倍賊當消沮而後可¶
𠞰撫並用撫非撫賊撫我饑民之從賊者已從賊者雖¶
多猶有限未從賊而勢必從賊者無限當此斗米四錢¶
之日慈父不能有其子而能禁其束手就斃乎宜如神¶
廟四十四年特遣御史賑荒東省之法必得三十萬石¶
之粟以往盡心賑濟賊就撫者給以耕種推誠安揷如¶
此則民之己化為賊者還化為民而將化為賊者永不¶
為賊賊勢漸孤必有斬元惡以獻者疏入上乃令王承¶
<pb:KR2g0048_WYG_019-14a>¶
恩還鎮遣御史吳甡以十萬金往賑而藩王以下捐助¶
五萬金粟麥二萬石然所救不及十之一七月因遣楊¶
嘉謨還鎮繼貞再疏争之曰前賑臣攜十萬金往度一¶
金一人止可活十萬人而斗米七錢亦止可活五十日¶
耳皇上宜敕賑臣囘奏十萬金果足乎不則當早沛恩¶
膏雖内帑不宜惜也繼貞嘗語人曰賊初起得十萬金¶
便可濟吾争之經年始見從今賊勢己十倍於前非三¶
十萬石不可主上以國用匱乏慎惜金錢雖下手詔命¶
<pb:KR2g0048_WYG_019-14b>¶
專使所齎止此如以杯水救車薪庸有濟乎後卒如其¶
言五年登萊兵變總督議主撫仍以官兵駐登城繼貞¶
持不可請調闗外兵解登圍亂乃定繼貞在部乆邊事¶
益練習先幾料得失瞭若指掌權倖以請托不遂嗾論¶
之解任亡何起補尙寶司卿旋改北五月轉順天府丞¶
甫十日特陞兵部左侍郎都察院右僉都御史撫天津¶
津故水陸衝嵗給遼闗永薊餉一百二十餘萬石繼貞¶
作三運接次無後期率僚佐練軍實開屯田五萬一千¶
<pb:KR2g0048_WYG_019-15a>¶
頃嵗收榖數萬斛城中地瀉鹵相地鑿渠井得給飲軍¶
民大安舊制遼餉中米豆一頃每嵗召賣於各州縣陸¶
運至遼墊解等費十倍本色餉司葉廷桂侵牟不可算¶
繼貞繩以法遂結厰衛隂中之會劉應國兵失利詭言¶
津登兵後期論罷已上念繼貞不置即家拜兵部右侍¶
郎疾亟具疏辭復下南京操江巡撫之命命下繼貞已¶
卒天下惜之繼貞負幹畧以孤立得主知三黜三起居¶
家逺權勢蕭然若寒士所著有津門草雪虹閣集¶
<pb:KR2g0048_WYG_019-15b>¶
外史氏曰當先生之忤璫也幾有詔獄之禍矣嘗自懷¶
鴆毒以俟緹騎曰吾不能若楊左堪&KR0251;朴也幸而熹宗¶
即崩不然殃及之矣至其經濟非當時諸臣可及奈何¶
權倖之不容遂使三仕三黜不得大展徒為天下所惜¶
耳¶
　　張三謨傳¶
張三謨字緯典平定人性至孝母歿廬墓三年哀痛無¶
虚日郡邑旌為孝子弱冠舉於鄉即負笈往師髙邑趙¶
<pb:KR2g0048_WYG_019-16a>¶
南星南星一見語人曰張子正人也館於家者十年講¶
學論道晝夜不輟天啟二年成進士授行人時南星為¶
冡宰魏黨方齮齕之人莫敢近三謨獨比屋往來不少¶
避凡三使秦楚汝陽得免禍崇禎元年選授御史首上¶
疏排逆黨評隲諸臣品行劾李魯生去之因旱陳言極¶
論楊維垣議論邪遁張樸張訥表裏為奸奉㫖勘議又¶
疏言治亂大闗在輔弼臺諫各得其職閣臣盡心輔導¶
票擬一切務以成就君徳符合輿論或有所失許言官¶
<pb:KR2g0048_WYG_019-16b>¶
不時争執惟當就事論事固不得為輕浮詆毁之言以¶
傷大臣之體亦不得凡因小言輒求引去務秉虚公以¶
成休容之風上深是之二年巡按福建海㓂李之奇就¶
擒與有功焉差竣掌道不快於三謨欲出之上曰張三¶
謨才守可原他無錯著囘道管事明年丁父艱七年服¶
闋補原官上目擊時艱一疏憂國事將壞欲圖共挽其¶
責首輔温體仁尤切上嘉納之或語體仁曰張御史一¶
疏公不第當認過且當下拜不當嗛之也體仁佯懌之¶
<pb:KR2g0048_WYG_019-17a>¶
會冡宰缺上召諸臣面舉吏部侍郎張捷乃舉呂純如¶
吏科盧兆龍同科道諸臣合奏純如名在逆案不可用¶
捷力言其賢且為訟寃三謨復奏廷推冡宰甚重即果¶
事非逆案亦論昭雪何與廷推純如生平賢否姑且勿¶
論業己身負重累何以服人捷再三奏倘有不效臣甘¶
認罪三謨言天下事豈堪嘗試捷語遂塞退復補牘争¶
之事得寢八年巡按順永保河九年掌河南道熱審平¶
反甚多有寶鈔活羊之賜御史詹爾選直言觸上怒下¶
<pb:KR2g0048_WYG_019-17b>¶
獄命三謨㸔議從輕忤㫖降行人司正十一年陞光祿¶
寺丞尋遷大理寺丞署印務上罪司㓂劉之鳳欲置大¶
辟三謨議當戍上駁之或曰何為寛人危己朝廷之法¶
從朝廷而已三謨作色曰爾知法為朝廷之法不知法¶
為天下萬世之法乎執議如初上怒鐫三級十二年進¶
少卿明年陞順天府尹大理寺卿十五年内閣謝陞得¶
罪嚴㫖議處臺省新進阿首輔意欲置之死三謨獨曰¶
聖怒即不可逭但故相薛國觀賜死未乆不一年而殺¶
<pb:KR2g0048_WYG_019-18a>¶
兩相臣如國體何於是悉從末減不數月有枚卜之典¶
三謨與房可壯宋玫與焉閣臣陳演以舊憾衘可壯隂¶
激上怒遂與冡宰李日宣掌科章正宸掌道張煊同逮¶
下獄南北言官交章申救放歸卒於家¶
外史氏曰思陵之朝忠直之臣如緯典先生者亦多也¶
皆置不用而用温體仁陳演輩謟諛之徒者是何肺肝¶
耶邦之傾覆不亦宜乎¶
　　毛士龍李守俊列傳¶
<pb:KR2g0048_WYG_019-18b>¶
毛士龍字禹門宜興人萬厯癸丑進士授杭州府推官¶
以賢能著擢刑科給事中過同里何士晉寓適楊漣至¶
士龍從未識漣避屏後聞漣語慷慨激烈知其非庸人¶
也即往拜定交自是毎事與楊左相左右羣小嫉之内¶
官劉朝以盗宮下獄時魏忠賢用事朝夤緣内宣士龍¶
嚴為指叅㫖中寢既而朝以閣援得脫典禁兵嗾忠賢¶
害士龍適蘇有五人擊殺緹騎之變忠賢懼乃變計離¶
其籍而殺之先戍士龍於平陽隨而逮之士龍乃挈妻¶
<pb:KR2g0048_WYG_019-19a>¶
子潛遁深山中璫敗乃免崇禎登極得復其官¶
李守俊字念敬由進士授髙要令兩入秋闈皆稱得人¶
以治行擢户部主事司榷九江未及期而課足即放闗¶
通舶免其稅商人徳之為立祠以祀焉歴官至司道天¶
啟五年遷廣西布政時天下藩司皆為逆璫建祠守俊¶
耻不赴任璫使御史田景新劾守俊黨髙攀龍削奪聽¶
勘崇禎改元補廣西布政召對改湖廣左布政卒於官¶
櫬過九江父老相率攜雞酒泣奠曰放闗一事目中不¶
<pb:KR2g0048_WYG_019-19b>¶
可復覩矣¶
外史氏曰禹門先生與漢之張儉其行徑何異哉嗟乎¶
漢與明之亡也以用宦寺而逐清流同一軌焉奈何後¶
世君王信任宦官甘之如石蜜而忘其毒甚於虺蛇也¶
耶念敬先生放關一事膾炙人口至今商民追思不置¶
萬厯崇禎間用宦官司榷天下元氣剝削盡矣蓋關稅¶
一重則百貨俱昂凡民間日用布帛菽粟無不倍價而¶
細民重困咸思為盗此中原所以塗炭也元耶律楚材¶
<pb:KR2g0048_WYG_019-20a>¶
柄國濟益甚多至稅課長貳悉用士人嘗語人曰不讀¶
書人見小而貪利罔知亷耻俾司錢榖必至刼掠平民¶
者矣及其卒悉更其所用者曰𩔖人𩔖人者同𩔖之人¶
也斥士人為異路異路者不同道者也一切財賦鹽𣙜¶
之司士人不得望見焉而平章省路津要之官所用非¶
人交相徇庇上下征利直至民窮財盡人人思亂而朝¶
廷不知卒亡天下而後已嗟乎元與明用小人與民争¶
利而亡又同一軌也¶
<pb:KR2g0048_WYG_019-20b>¶
　　蔣允儀傳¶
蔣允儀字聞韶宜興人萬厯進士初授桐鄉令以亷明¶
著調繁嘉興邑困於賦役由田不均之故也允儀乃作¶
均田法上之當事民乃得甦以最擢御史抵任即劾王¶
紹徽奸貪狀紹徽革職時魏逆竊柄允儀於冬至節上¶
扶陽抑隂疏言賢士大夫陽也宦官宮妾隂也忠賢怒¶
矯㫖切責奪俸出按三秦盡釐諸弊秦民大安囘道後¶
京師傳言魏璫嗾上親征哈利慎部因巡狩各塞允儀¶
<pb:KR2g0048_WYG_019-21a>¶
乃上疏曰古帝王之用巡狩者因與民分土人各有君¶
而生殺予奪皆由諸侯大主虚尊全無繫屬若非五載¶
一巡守遐陬僻壤君徳厚凉人情苦樂孰得而知且&KR0058;¶
庶何由仰而歸徳陳詩觀風廷見耆老以示四方知有¶
共主而操生殺賞罰之權諸侯之命繫焉而不敢肆志¶
於吾民也後代四海一家天子一尊矣一命之吏廢置¶
皆由朝廷又何必巡守以重勞焉至於哈利慎部朗素¶
貴英入犯不過命一良將帥三軍往征可耳又何必天¶
<pb:KR2g0048_WYG_019-21b>¶
子側身戎馬哉疏入不報然親征之說遂止既而王紹¶
徽賂忠賢起為都御史嗾門人蘇兆先劾允儀為東林¶
渠魁削籍歸時李應昇被逮下北鎮撫司寄詩允儀曰¶
與君夙昔為兄弟意氣寧論杯酒間他日蒙恩弛黨禁¶
老親稚子待君㸔允儀得詩垂涕曰正恐我亦不免一¶
逮耳崇禎改元起掌河南道遷太僕少卿轉巡撫鄖陽¶
密疏唐藩不軌上因撤其䕶衛移撫襄陽因守道徐景¶
麟誤傷官兵株及允儀亦被逮論戍後以䕶陵功推屯¶
<pb:KR2g0048_WYG_019-22a>¶
田都御史未任卒著有澹香園文集行世¶
外史氏曰先生洞悉巡幸之禍而力沮其謀蓋鑒於秦¶
漢隋代及武宗也九邊之官吏軍民幸矣夫大舜五載¶
一巡守國不費而民不勞良由兵衛少而征求寡也若¶
秦皇帝後車萬乘漢武帝旌旗蔽空隋煬帝舳艫千里¶
豈不用民力乎當煬帝之出也宦官之株求侍從之需¶
索閭閻之鋪張行宮之供奉牛羊雞犬日以萬計所過¶
地方燈樓綵市陸離相接倡優龍陽之供奉有司以千¶
<pb:KR2g0048_WYG_019-22b>¶
百集矣大臣小吏乃至縉紳子弟及監生生員富商巨¶
賈皆命進骨董以為敬行宮帷幔多置麗人以待幸於¶
時百官無不竭力拮据剜肉醫瘡是以有賄寺宦者賂¶
嬪妃者購左右者以求陞遷餽送侍衛黄衣貨賂宰相¶
九卿掲債借帑以邀榮寵扈從大小臣工皆飽&KR0504;果槖¶
盈船滿載以歸而海内窮矣盗賊安得不起乎先生之¶
疏所係豈小也哉¶
　東林列傳卷十九¶
